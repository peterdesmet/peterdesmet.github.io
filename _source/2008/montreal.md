Title: Montréal
Slug: montreal
Date: 2008-03-19 23:59
Author: Peter Desmet
Tags: Montréal, Travel, Photos, WordPress blog

Na maanden onzekerheid, hebben we nu eindelijk antwoord op de vraag "Verhuizen we naar Canada?"

[![Knuffels vanuit Montréal](https://lh4.googleusercontent.com/-1mfh8dZgDvo/R-FgsgYwY_I/AAAAAAAAF2o/WQocmMiIey0/s800/2008.03.17%252520-%252520Montr%2525C3%2525A9al%252520%25252804%252529.jpg "Knuffels vanuit Montréal")](https://picasaweb.google.com/Peter.Desmet/Montreal?authuser=0&authkey=Gv1sRgCNPjkPf3qq7L0wE&feat=directlink)

## Een korte samenvatting

Begin september (vorig jaar) vond ik via een of andere mailinglist een vacature die me wel heel erg interesseerde. Men zocht iemand om een netwerk op te stellen, waarmee via één website een heleboel biologische collecties kunnen doorzocht worden. Biodiversiteitsinformatica dus, en een beetje in dezelfde lijn als een deel van mijn werk bij het [Belgian Biodiversity Platform](http://www.biodiversity.be), alleen op veel grotere schaal en... in Canada!

Toch maar mijn kans gewaagd en eind november (2 maanden later!) - vlak voor we naar Nieuw-Zeeland vertrokken - een uitnodiging gekregen voor een sollicitatiegesprek, via de telefoon. Die telefoon heb ik uiteindelijk in de tuin van een jeugdherberg in Christchurch gedaan (zie [vroeger bericht](|filename|/2007/van-christchurch-naar-te-anau.md)) en tijdens de verdere reis af en toe eens mijn e-mail gecheckt op een reactie, maar noppes. Tot er eind februari (3 maanden later!) een e-mailtje in m'n mailbox viel met het bericht dat ik de job heb...

## Over en weer naar Montréal

Dat viel in als een bom natuurlijk. Ook al hadden we de laatste maanden al wat kunnen nadenken over het idee, het was steeds hypothetisch geweest. Maar nu moesten we echt beslissen: willen we de sprong in het onbekende Canada maken? Afgesproken met de mensen ginder (in [Montréal](http://en.wikipedia.org/wiki/Montreal)), dat Lien en ik eens over en weer zouden vliegen. Om mijn collega's in spe te ontmoeten, meer details over het project te weten te komen, de typische werkvergunning, verloning, sociale zekerheid, ziekteverzekering & vakantie-vragen te stellen en vooral... de sfeer daar eens op te snuiven!

En zo zijn we vorige week woensdag (12 maart) op het vliegtuig gestapt, voor 5 dagen Montréal. Je hoort er ongetwijfeld nog meer over, maar kort samengevat viel het daar allemaal erg mee: vriendelijke mensen, gezellige stad, interessant project, pakken sneeuw en op de meeste vragen, de antwoorden die we wilden horen. Kortom... we hebben beslist om het de komende 5 jaar in Montréal te proberen! :| :)

Klik [hier](https://picasaweb.google.com/Peter.Desmet/Montreal?authuser=0&authkey=Gv1sRgCNPjkPf3qq7L0wE&feat=directlink) voor foto's van ons tripje.