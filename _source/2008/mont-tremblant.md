Title: Mont-Tremblant
Slug: mont-tremblant
Date: 2008-10-22 10:03
Author: Peter Desmet
Tags: Travel, Montréal, Photos, WordPress, Dutch

Momenteel zit ik in Australië en Lien in Canada. Verder kunnen we niet van elkaar verwijderd zijn (of één van ons twee zou eens naar de maan moeten gaan), maar vorig weekend konden we gelukkig samen een stukje Canada buiten Montréal ontdekken. Samen met Liesbet en Ruben zijn we naar [Parc national du Mont-Tremblant](http://fr.wikipedia.org/wiki/Parc_national_du_Mont-Tremblant) gereden, het grootste nationaal park van Quebec en op slechts een anderhalf uur van Montréal.

![Lac Chat](http://lh5.ggpht.com/Peter.Desmet/SP68zm0sR4I/AAAAAAAACJc/xklYtGuqugc/s800/P1050241.JPG "Wiii, Liesbet is in Canada!")

De bomen in Montréal zaten ergens tussen groen en geel toen we vertrokken, maar hoe noordelijker en hoger we gingen, hoe feller de kleuren werden. Halverwege de rit - die langer duurde dan anderhalf uur, door de files met het verlengd weekend - zaten we in schitterend rood en oranje. Geen foto's genomen, want we dachten: als het hier al zo schitterend is, wat zal het dan in het nationaal park zijn? Toen we aankwamen in het park waren de heuvels echter groen (naaldbomen), geel en... grijs: alle rode bladen waren al gevallen. :(

![Groen, geel en grijs](http://lh4.ggpht.com/Peter.Desmet/SP691P2tGZI/AAAAAAAACLk/NqEagERfQo4/s800/P1050345.JPG)

Groen, geel en grijs, maar wel fantastisch mooi!

Onze kampeerplaats was zalig: op een schiereilandje, tussen de naaldbomen met zicht op Lac Monroe! De perfecte start voor drie dagen wandeltochten, kanoën, kampvuur en slapen in thermisch ondergoed. :D

![Lac Monroe](http://lh4.ggpht.com/Peter.Desmet/SP6894o2YoI/AAAAAAAACJw/h4aQ2i2xJAY/s640/P1050274.JPG "Lac Monroe")

Zoals gewoonlijk, [meer foto's hier](http://picasaweb.google.com/Peter.Desmet/MontTremblant).