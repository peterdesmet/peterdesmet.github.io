Title: Fremantle, Australië
Slug: fremantle-australie
Date: 2009-01-20 12:24
Author: Peter Desmet
Tags: Travel, Photos, WordPress, Dutch

Ok, we zijn we al 3 maanden verder, maar een paar foto's van Australië kon ik jullie toch niet onthouden. :-)

![Zonsondergang](http://lh6.ggpht.com/_EPrm9WP-f9o/SUhxChADkfI/AAAAAAAACUw/VgFaWOb75NA/s800/P1050386.JPG "Zonsondergang in Karakamia Sanctuary")

Eind oktober moest ik voor een zeer leerrijke [conferentie](http://www.tdwg.org/conference2008/) (opnieuw) naar de andere kant van de wereld, naar het havenstadje [Fremantle](http://en.wikipedia.org/wiki/Fremantle), niet ver van Perth. De meeste dagen bracht ik door in de conferentiezaal of in de gezellige [Bed & Breakfast](http://www.danumhouse.com.au/), maar gelukkig heb ik er 3 keer vanonderuit kunnen piepen om de omgeving wat te verkennen.

![Fremantle](http://lh5.ggpht.com/_EPrm9WP-f9o/SUh2iKE8qTI/AAAAAAAACW8/_DBK7-8hfNk/s800/P1050545.JPG "Het centrum van Fremantle")

De eerste uitstap was een georganiseerde zaklamp-tour naar [Karakamia Sanctuary](http://en.wikipedia.org/wiki/Karakamia_Sanctuary), een natuurreservaat waar enkele inheemse (en nocturne) buideldieren te zien zijn met vreemde namen. De gidse had een vet Australisch accent, zodat ik niet echt weet wat ik gezien heb. :-)

De voorlaatste dag nam ik (op m'n eentje dit keer) de boot naar [Rottnest Island](http://en.wikipedia.org/wiki/Rottnest_Island), een eiland net buiten de kust van Fremantle. Het eiland kreeg zijn naam door kapitein Willem de Vlamingh in 1696, die de kleine kangoeroes [Quokka's](http://en.wikipedia.org/wiki/Quokka) verkeerdelijk als dikke ratten zag en het eiland maar een "rattennest" vond.

![Quokka](http://lh6.ggpht.com/_EPrm9WP-f9o/SUh0sk5vQ4I/AAAAAAAACWU/z7d3UHr_Z_E/s800/P1050507.JPG "Ik? Een rat?")

Ik vond de Quokkas best schattig, maar het eiland zelf was interessanter. Ook al had ik maar een paar uren tijd, het was zalig om met de gehuurde fiets (er zijn geen auto's toegelaten) het eiland te ontdekken! De waarborg op m'n fiets ben ik wel kwijt: op een bepaald moment moest ik plots behoorlijk remmen voor een slang midden op de baan, waardoor de achterband slipte en scheurde. De lekke band zijn ze komen herstellen, maar mijn slangenverhaal geloofden ze niet. "Ik had onverantwoordelijk geremd." :-( Ik heb nochtans bewijzen:

![Slang](http://lh5.ggpht.com/_EPrm9WP-f9o/SUhz2_glNrI/AAAAAAAACWE/JjcKuW6-kIc/s800/P1050473.JPG "Aaaah!")

![Rottnest Island](http://lh5.ggpht.com/_EPrm9WP-f9o/SXX43TuyKKI/AAAAAAAACgc/YDUciZUl6eA/s800/P1050465.JPG)

De zaterdag heb ik nog een walvistocht kunnen meepikken, maar de zee was te woelig en de bultruggen te ver om foto's te kunnen nemen. En dan weer zo'n 30 uur het vliegtuig op naar de Canadese winter. Jap, Austalië met lekker warm lenteweer, felgekleurde vogels, buideldieren en de typische vegatatie mocht wel wat langer duren. :-)

Zoals gewoonlijk, meer foto's op [Picasa webalbums](http://picasaweb.google.com/Peter.Desmet/FremantleAustrali).