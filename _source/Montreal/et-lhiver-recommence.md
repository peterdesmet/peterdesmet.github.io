Title: Et l'hiver recommence...
Date: 2009-02-25 12:53
Author: Peter.Desmet
Category: Montréal
Tags: prive-picasa

Het was een aantal weken geleden dat het nog gesneeuwd had, we
verheugden ons al op de lente, we negeerden al die doemdenkers die hier
al jaren wonen... maar ze hadden gelijk, de winter is nog niet voorbij.
Ach, fladderende, witte sneeuwvlokjes zijn mooier dan grijze
regenwolken. Ja toch? :)

![Langlaufen][]

Ik word bij momenten gek van de overload aan Frans rond me heen. Ik sta
in als contactpersoon voor de exposanten van een [grote beurs][] rond
milieutechnologieën, wat betekent dat ik veel moet en mag communiceren.
Het is best leuk en interessant en heel erg leerrijk, maar bij momenten
frustreert de lastige communicatie me. Een teveel aan "tu-t-as-tu"
(Québéçois voor "est-ce que tu as") en "lu lu" (stopwoordje bij uitstek,
in het frans "là", vraag me niet waarom ze het zo vaak dubbel zeggen)
maakt de dagen waar ik eigenlijk geen zin had om op te staan, niet beter
voor mij. ;-) Gelukkig zijn er niet zoveel van die dagen en leer ik in
sneltempo Frans en Québéçois via mijn toffe collega's.

![Sneeuwruimen][]

Een mondje Québéçois: "Peter est mon chum. Moi, je suis sa blonde."
(gebruikt men ook voor brunettes, rostjes en zwartharige vrouwen)
"Moi-lu, je voudrais bien acheter un char lu." (char = auto en als je
char zegt, moet je echt je hele mond opentrekken en keelklanken
produceren zodat het klinkt als "sjuuuuuur") "Tu-ne sais-tu pas quelque
qui vend son char? Tabarnouche, c'est une joke lu, nous n'avons pas
assez de pièces lu." :D

![Zonsondergang][]

Tijdens de kerstperiode hebben we een tripje naar Ottawa gemaakt. 't Was
dat weekend uitzonderlijk warm, waardoor alle voetpaden spiegelglad
waren (we geraakten nauwelijks vooruit) en bovendien staakten de
buschauffeurs. Maar Ottawa is wel een leuke stad, met interessante
musea. Foto's [vind je hier][].

![Parliament Hill][]

PS1: Vanaf volgende vrijdag draaien ze [Aanrijding in Moskou][] in één
van de alternatieve cinema's in Montréal. In het Gents, met Franse
ondertiteling! We hebben hem nog niet gezien, dus we gaan zeker kijken.

PS2: Zoals een aantal onder jullie al hebben gehoord: we hebben ons
droomappartement gevonden!! Zondag krijgen we de sleutel en nemen we
foto's!

  [Langlaufen]: https://lh5.googleusercontent.com/-F24HGhK77jY/SY3X_epqIhI/AAAAAAAAF2k/eGUfBJccLzQ/s800/P1050839.JPG
    "Peter en Lien op de latten"
  [grote beurs]: http://www.americana.org/
  [Sneeuwruimen]: https://lh4.googleusercontent.com/-umam0sWN8rI/SY3aEn1UUcI/AAAAAAAAF2k/XsuIq-fwC0c/s800/P1050855.JPG
    "Sneeuwruimen in Rue St. Jacques"
  [Zonsondergang]: https://lh6.googleusercontent.com/-d1XhY6ejV1k/SY3YyuNuc1I/AAAAAAAAF2k/nMuwVdCwPxM/s800/P1050841.JPG
    "Zonsondergang op Rue Guy"
  [vind je hier]: https://picasaweb.google.com/Peter.Desmet/WinterInMontreal?authuser=0&authkey=Gv1sRgCITao7O5-oqlVw&feat=directlink
  [Parliament Hill]: https://lh6.googleusercontent.com/-kwNUG0KpJD4/SY3VLun6WiI/AAAAAAAAF2k/SKATkEm4iuE/s800/P1050768.JPG
    "Parliament Hill"
  [Aanrijding in Moskou]: http://www.imdb.com/title/tt0948530
