Title: Montréal groene festivalstad
Slug: montreal-groene-festivalstad
Date: 2009-08-06 13:30
Author: Lien Terryn
Tags: Montréal, Belgium, Photos, WordPress, Dutch, image-captions

De tijd is voorbij gevlogen: heel dringend tijd voor een blog-update dus. Sedert onze laatste bijdrage is Montréal getransformeerd van een eerder grijze plaats vol meerlagige ingepakte mensen tot een bruisende stad met weinig bedekte inwoners, waar je telkens opnieuw onder de indruk bent van het vele groen. De vele sfeervolle parken en de oude esdoorns langs de lanen en smallere straten in de woonbuurten zijn één van onze favoriete aspecten van Montréal. De weken waarin deze overgang gebeurde, waren zalig: eindelijk in T-shirt op je fiets kunnen springen, de stad van dag tot dag zien veranderen en helemaal vergeten hoe koud het ooit geweest is.

Nu volgt het ene festival het andere op in een nooit gezien tempo. Het bekende [Festival de Jazz](http://www.montrealjazzfest.com/) was nog niet voorbij of de podia voor het humorfestival [Juste pour rire](http://www.hahaha.com/) werden al opgezet, terwijl ondertussen het festival [Nuits d'Afrique](http://www.festivalnuitsdafrique.com/) al van start was gegaan. Alle mogelijk muziekgenres en thema's worden tijdens de zomer belicht onder de vorm van een festival. Het winterse kluizenaarsbestaan wordt ruimschoots goedgemaakt tijdens de zomermaanden!

![Straattheater](http://lh5.ggpht.com/_cvGWRFf-ypY/SnsJR49ymQI/AAAAAAAACzo/uEx7eg0zYZc/s800/P1060885.JPG "Straattheater tijdens het Festival de Jazz")

Straattheater tijdens het Festival de Jazz

![Michael Jackson](http://lh6.ggpht.com/_cvGWRFf-ypY/SnsIsZCZj0I/AAAAAAAACy8/uGmOIC5UTYk/s800/P1060897.JPG "Michael Jackson vereeuwigd")

Michael forever!

![Parc Lafontaine](http://lh6.ggpht.com/_cvGWRFf-ypY/SntkAIkSiUI/AAAAAAAADAk/tXQrUtVw-ko/s800/DSC_4166.JPG "Parc Lafontaine")

Parc Lafontaine

De Belgische zomer die we beleefd hebben eind juni, was ook nogal uitzonderlijk: twee weken zon en geen regen! De missie van de weergoden om ons België op zijn best te laten aanschouwen is geslaagd! De vele familie- en vriendenbezoekjes hebben ons heel veel deugd gedaan en we vonden het ook schitterend om het trouwfeest van Bieke en Ann te kunnen meemaken! Aperitieven en tafelen waren niet weg te denken activiteiten, zoals het echte Belgen betaamt. En het was goed, om niet te zeggen schitterend... Nog eens merci aan alle gastvrouwen en -heren voor al het lekkers en de leuke ontvangst!

![Zeetje](http://lh3.ggpht.com/_cvGWRFf-ypY/SnsN2gPhDuI/AAAAAAAAC0M/r1PU31knTkA/s720/P1060540.JPG "Aan 't zeetje")

![Gent](http://lh4.ggpht.com/_cvGWRFf-ypY/SnsN6b3bLaI/AAAAAAAAC0Q/tZX1rKl9TLs/s576/P1060724.JPG "Mmm Gent (en een slechtvalk!)")

[Hier vind je een selectie](http://picasaweb.google.com/lienterryn/AprilJuli) van onze foto's van de afgelopen maanden.

We posten zo snel mogelijk ons verhaal en onze foto's van de voorbije maand! Tot gauw!