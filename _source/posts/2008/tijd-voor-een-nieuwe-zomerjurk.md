Title: Tijd voor een nieuwe zomerjurk
SLug: tijd-voor-een-nieuwe-zomerjurk
Date: 2008-06-27 22:21
Author: Peter Desmet
Tags: Design, Coding, Old blog

De website is nauwelijks een half jaar oud en toch vond ik het al nodig om alles in een nieuw kleedje te steken. Waarom?

* Het rode menu aan de rechterkant was het meest opvallende element van de website... en werd helemaal niet gebruikt! 'k Had me iets te veel laten meeslepen in het ontwerpen ervan en te weinig aan de functionaliteit gedacht. Typisch... :|
* De navigatie was nogal vervelend, vooral de lange home-pagina en het moeten klikken om de 'comments' te zien (nochtans niet abnormaal voor een blog).
* ... ik doe dat nu eenmaal graag!

Mij dus wat verdiept in webdesign, met de uitstekende hulp van [Design Melt Down's Principles of Design](http://www.designmeltdown.com/chapters/DesignPrinciples/), [Blog Design](http://www.blogdesignblog.com/), [Mezzoblue](http://www.mezzoblue.com/) en [Modern Life](http://www.modernlifeisrubbish.co.uk/). Mij ook weer gebogen over de [Wordpress](http://wordpress.org/)-code (dank je wel [fora](http://wordpress.org/support/)!), HTML en CSS. En weer gevloekt op Internet Explorer! Lieve mensen, gebruik [Firefox 3](http://www.mozilla.com/en-US/firefox/)!

![Nieuw design]({filename}/images/2008-design-v2-vergelijking.jpg)

En nu alles af is, kan ik met trots Anderhalv 2.0 presenteren! Enkele veranderingen:

* De website bestaat nu uit 3 grote delen: Blog, Portfolio en Archief/Over Mij, elk met een eigen kleur en te bereiken via het menu helemaal bovenaan.
* Het design is zo eenvoudig mogelijk gehouden: geen takken of boomwortels meer.
* De home-pagina bestaat uit één post (de meest recente) met de reacties onmiddellijk erna.
* Iedere post komt terecht in één categorie, die je via de rode balk kan bereiken.
* Lange posts zijn nu onderverdeeld in pagina's en de layout van de reacties is verbeterd.
* Er is een (nog heel erg lege) portfolio, waar in ik in de toekomst tekeningen en dergelijke kan dumpen.
* Het archief is functioneler.
* En alles is in het Nederlands.

Hope you like it! :)